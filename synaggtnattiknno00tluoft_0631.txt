‹foMMENTARms AD 1370. 1373. 605

Sed lege Julia nullum divortium ratum est, si repudium per
libertinum missum non est septem civibus Romanis puberibus ad-
hibitis praeter libertum ejus, qui divortium facit. (Ulpian. fr.
un. fin. unde vir et uxor. — Graji fr. 43. ad. leg. Jul.

de adult.) Ad 1370

Odeum intus multis sedilibus ac columnis distinctum, tecto
autem declivi et uno fastigio clauso contentum, erat effigies et
exemplum regii tabernaculi, a Pericle conditum, in quo musica
certamina spectabantur. (Plutarch. P ericl. 13.)

In Odeo etiam archon jus dicebat. (Suidas s. v. ᾠδεῖον.)

Pollux VIII, 33: Τάς ἐπὶ τῷ σίτῳ δίκας ἐν ᾠδείῳ ἐδίκαζον.
Slvos δέ ἐστιν αἱ ὀφειλόμεναι τροφαί. (Frumenti lites in Odeo
judicabant. Frumentum autem est debitus cibus.)

Apud Thurios licebat uxori divortium cum viro facere et in-
ire matrimonii foedus cum quocunque vellet, modo ne junior es-
set marito priori3 eademque ratione, si quis conjugem vir eje-
cisset, nullam dimissa juniorem sibi jungere poterat. (Diodor.
Sicul. XII, 18.)

Apud Romanos soluto citra culpam uxoris matrimonio, si
mulier ob mores viri divortit, vir eam dotem, quae annua, bima,
trima die reddi debet, ob majores mores praesentem, propter mi-
nores senum mensium die reddere debet. Quod ad eam dotem,
quae praesens reddi solet, et quidquid e bonis uxoris vel liberto-
rum ejus ad eum pervenit, ut et, si dolo malo factum erit, quo-
minus perveniret, quanta pecunia erit, tantam ipse ejusve here-
des pecuniam dato, et vir simul fructus quadriennii praestare de-
bet. Sin mulieris culpa discidium factum, morum quidem nomine
maritus graviorum quidem sextam, leviorum octavam dotis par·

tem retinet. (Ulpian. lib. VII. ad leg. Jul. et Pap. fr. 46.
et Gaji lib. VI. ad leg. Jlll. et Pap. fr. 7.)

Ad 1373.

Apud Romanos, quibus testamento quidem tutor datus non
sit, iis e lege XII. agnati sunt tutores, qui vocantur legitimi.
Sunt autem agnati per virilis sexus personas cognatione juncti,
quasi a patre cognati, veluti frater eodem patre natus, fratris

