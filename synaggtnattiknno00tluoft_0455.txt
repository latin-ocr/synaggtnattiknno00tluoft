COMMENTARIUS AD 89. 429

die vocabatur praefectus. Sciendum est autem, quinquagenos il-
los vocatos fuisse p r y t a n e s , denos p r a e si d e s (προέδρους),

unum illum p r a e f e c tu m (ἐπιστάτην).
Cf. Schol. ad Demosth. Androtion. 594, 25.

Ex omnibus his locis patet, duo fuisse genera Proedrorum.
Erant nempe primo Proedri e Prytanibus deni ad septenos dies
sorte creati, erantque per id tempus totius senatus principes ac
praesides. Sed ab his diversi erant alterius generis Proedri, qui
non e Prytanibus, sed e reliquis novem tribubus, prytaniam
eo tempore non gerentibus, sorte capiebantur a Prytanum Epi-
stata, quoties aut senatus aut populus convocandus erat, id est,
quotidie fere. Hi igitur vocari possunt proedri non contri-
b ules, quoniam e novem diversis tribubus erant, priores autem
illi contribules, quoniam ejusdem erant omnes tribus 7191)—
τανευούσης. De his non contribulibus loquitur superius
Pollux (VIII, 96). Et hi proedri non contribules novem
erant, singuli e singulis tribubus, excepta ea, quae prytaniam
gerebat, non ut contribules illi, ad septenos dies, sed ad il-
las tantummodo unius diei horas, quibus aut senatus aut comitia
haberentur, creati. (Schoeman n: de comitiis Athen. p. 83—85.)

Causam duplicis ordinis praesidum ita exponit clarissimus
Schoemannius (ibid. p. 86): Prytanes horumque praesides et
praefectus (πρόεδροι et ἐπιστάτης) unius omnes et ejusdem erant
tribus. Hi, dum in prytaneatu crant, universi senatus personam
gerebant. Sed quo ampliores gravioresque in republica partes iis
commissae erant, eo magis metuendum cavendumque erat, ne
quando hac tanta potestate male uterentur. Ipsi, tribules, per
trigintaquinque dierum spatium reliquarum tribuum senatoribus
praepositi totiusque reipublicae principes, si quando suas suaeque
tribus rationes atque commoda a reliquarum tribuum commodis
dissidere viderent, conspirare facillime poterant, atque magis
quod sibi suisque, quam quod omnibus conduceret, sequi. Eam
ob causam, quoties in¹ senatu aut comitiis publica negotia tra-
ctanda erant, ex iis quoque tribubus, quarum non erat prytania,
creabantur singuli viri, qui adessent prytanibus, et si quid ab iis
fieri viderent, quod bono publico legibusve contrarium esset, in-
tercederent atque vetarent3 si quid ipsis probaretur, consentirent,

